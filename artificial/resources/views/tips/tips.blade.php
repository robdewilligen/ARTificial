<!doctype html>
<html lang="en">
<head>
    <meta charset="UTF-8">
    <meta name="viewport"
          content="width=device-width, user-scalable=no, initial-scale=1.0, maximum-scale=1.0, minimum-scale=1.0">
    <meta http-equiv="X-UA-Compatible" content="ie=edge">
    <title>Tips</title>
</head>
<body>
    <p class="text-white ml-5">
        Hoe kan ik mijn bijdrage leveren aan de biodiversiteit?
    </p>
<br>
    <p class="text-white ml-5">
        Wat ken je zelf doen om de zanglijster te helpen?
        Wat kunnen Rotterdammers zelf doen om de zanglijster te beschermen? Allereerst kun je – als je die hebt - natuurlijk zorgen voor een groene, weelderige tuin. Een tuin rijk aan bomen en struiken is zeer aantrekkelijk voor vogels, inclusief de zanglijster. Plaats een paar platte stenen onder de struiken, die de zanglijster kan gebruiken voor de slakkenverdelging. Maar het belangrijkste, zo zegt Hagoort, is om geen chemische bestrijdingsmiddelen te gebruiken, zoals slakkenkorrels. 'Als de vogels die binnenkrijgen, kunnen de jongen sterven. Als je een moes- of volkstuintje hebt, gebruik dan natuurlijke bestrijdingsmiddelen. Dat is ook beter voor de kwaliteit van je voedsel.'
    </p>
<br>
    <p class="text-white ml-5">
        Wat ken jij doen om de rosse metselbij te helpen?
        Een bijenhotel is een uitstekende plek voor de rosse metselbij om zich te nestelen. Deze komt daar dan ook als een van de eerste op af. Daarbij is het vullen van je tuin met verschillende soorten planten heel goed voor de bij. Denk daarbij aan madeliefjes, lavendel of zet een klimop neer. Op deze manier help je niet alleen de rosse metselbij, maar alle wilde bijen en insecten!
    </p>
<br>
    <p class="text-white ml-5">
        Wat jij ken doen om de zwanenbloem terug te laten keren?
        Zorg dat je een vijver in je tuin hebt. Dit kan groot of klein zijn. Ook als je een balkon hebt, kan je hier iets aan doen. Zet bijvoorbeeld een tijl neer waar je water in kan doen. Zorg dan wel dat je waterplanten in de vijver doet, je kan dan ook zeker kiezen voor de zwanenbloem. Om het af te maken zou je er ook nog een steen in kunnen leggen, zodat insecten hierop uit kunnen rusten en eventueel kunnen drinken.
    </p>
<br>
    <p class="text-white ml-5">
        Hoe maak je een egelvriendelijke tuin?
        Laat bijvoorbeeld de bladeren liggen in het najaar en hou openingen in de schuttingen zodat egels zich door tuinen heen kunnen bewegen. Laat wat meer bomen en struiken groeien, wip je tegels uit de tuin en leg een heg aan. Dat zorgt voor een fijne omgeving voor de egel. Als er veel bladeren onder een heg liggen, dan kan het zomaar zijn dat de egel daar zijn winterslaap wil houden.
    </p>
<br>
    <p class="text-white ml-5">
        Wat kan jij doen om de kleine vuurvlinder te helpen?
        Meer en gevarieerd groen planten in je tuin of op je balkon. Kies voor inheemse planten, dit zijn planten die van nature in Nederland voorkomen. Kies voor planten met bloemen, zodat vlinders en insecten het hele jaar door kunnen profiteren van nectar en stuifmeel. Ook kan je helpen door een kruidentuin of moestuin aan te leggen. Vermijd chemische middelen bij het behandelen van je tuin, dit is namelijk schadelijk voor vlinders en insecten. Als de biodiversiteit hoog is zijn er altijd natuurlijke vijanden die plaaginsecten op je planten kunnen bestrijden. Dan zijn er geen chemicaliën nodig!
        Tip  voor welke plantjes
        De kleine vuurvlinder is gek op Thijm. Thijm is een winterhard, groenblijvend aromatisch kruid en trekt in mei/juni ook veel bijen aan. Het voordeel aan deze plant is natuurlijk dat je deze na het oogsten in heerlijke gerechten kunt gebruiken!
        Voor de rupsen van de kleine vuurvlinder is de veldzuring plant ideaal. Veldzuring is een waardplant voor de vuurvlinder en andere insecten. Dit betekent dat de plant bestanddelen heeft die het organisme nodig heeft voor zijn groei. Op deze plant legt de vuurvlinder haar eitjes en door middel van de nodige bestanddelen groeien de rupsen daarna uit tot prachtige vuurvlinders.
    </p>
<br>
    <p class="text-white ml-5">
        En wat kennen wij als Rotterdammerts nu zelf doen voor de Steenbreekvaren?
        Laat de natuur haar gang gaan. Ziet u een inheems plantje, haal het niet weg, geef het een kans. 'Je hoort wel eens rare ideeën, bijvoorbeeld dat muurplantjes niet goed zijn voor de muur, of dat een klimop uit een boom wordt weggehaald, terwijl dat juist voor vogels een veilige haven is. Laat je informeren en denk ook zelf na. Geef ruimte aan de natuur: koester muur- en stoepplantjes, zet planten op je balkon, of kies voor een groen dak.  En ja, die betegeling zouden we moeten willen vermijden. Een tuin met een klein waterpartijtje trekt al een weelde aan natuur aan.'
    </p>
<br>
    <p class="text-white ml-5">
        Help de snoek
        Bijna alle planten en dieren zijn afhankelijk van water. Ook bijvoorbeeld een bij heeft water nodig. Water is daarom essentieel voor goed functionerend ecosysteem. Als Rotterdammers kunnen we zelf veel doen om de snoek en andere soorten te beschermen en te zorgen voor schoon, gezond en genoeg water. Raaphorst geeft een aantal tips.
        Allereerst helpt het om tuinen te ‘ontstenen’. Vooral in oude woonwijken kan het water bij veel regen niet snel weg, riolen raken overbelast en storten over in sloten en singels, met vervuiling van het water tot gevolg. Door steen te vervangen door groen in tuinen kan regenwater beter afgevoerd worden. Een regenton is ook een goede optie. Wilt u nog een stapje verder gaan, tipt Raaphorst een infiltratiekrat, die u kunt ingraven onder uw tuin. 'Daarin kan je zo een kuub water kwijt.'
        Wat kunt u nog meer doen? 'Het zit vaak in kleine dingen. Kijk uit wat u door de wc spoelt. Mensen gooien er bijvoorbeeld van die schoonmaakdoekjes, vochtig toiletpapier of frituurvet in. Daardoor raken oudere riolen verstopt en komt het vervuilde water in schone sloten terecht. Ook medicijnen hebben veel impact op het onderwaterleven. Gooi geen dingen in het toilet die daar niet horen.'
        Voor mensen die aan het water wonen, is het goed om te kijken naar de oevers en oeverbescherming. Een natuurvriendelijke oever is een geleidelijke overgang van land naar water, met begroeiing, waar dieren makkelijk in en uit kunnen. Gebruik bijvoorbeeld bossen wilgentenen - in plaats van planken - als oeverbescherming. Dat komt de diversiteit van het waterleven ten goede.
        En tot slot, de laatste tip: laat geen aquariumdieren los en houd geen exoten in uw vijver. Dit zijn soorten die niet van nature in Nederland voorkomen. Raaphorst: 'Kijk naar de Amerikaanse rivierkreeft, dat is een enorm probleem. Exoten die terechtkomen in de natuur kunnen de inheemse, lokale soorten verdringen. Als ze geen natuurlijke vijanden hebben, dan worden het plagen. Het kost enorm veel geld en moeite om zo’n proces weer tegen te gaan.'
        Mocht u toch exotische soorten willen laten rondzwemmen, zorg dan dat ze niet ontsnappen! En meld ze ook vooral als u ze ziet. Dat kan via de app SnApp de Exoot, waar u foto’s kunt uploaden. 'Voor waterbeheerders levert dit belangrijke info op waar zich (te veel) exoten bevinden. En het is ook leuk om er zo zelf meer over te leren.'
    </p>
<br>
    <p class="text-white ml-5">
        Wat ken jij doen om de vos te helpen?
        Geef de vos geen aandacht en laat hem lekker zijn gang gaan, anders verliezen ze hun schuwheid en gaan ze juist op mensen afkomen.
        Gooi ook geen afval en etensresten op straat. Vossen komen hier op af, gaan minder moeite doen om op zoek te gaan naar eten en keren dan steeds meer terug naar de stad. Vossen zijn ook minder alert op auto’s en worden daardoor helaas veel aangereden. Het komt dan ook wel eens voor dat als er naar de maaginhoud gekeken wordt van een aangereden vos, dat er resten van bijvoorbeeld een kapsalon gevonden wordt.
        Tot slot kan je het ook melden wanneer je een vos ziet in Rotterdam. Ga bijvoorbeeld naar de website waarneming.nl en geef de kenmerken van de vos en waar je de vos hebt gezien  door. Op deze manier kunnen wetenschappers die de biodiversiteit in de stad volgen goed de vos monitoren.
    </p>
</body>
</html>
